---
title: "حضنهم برة, لا عمره يساع دراع سيدك"
date: 2023-08-22T20:53:00+03:00
# tags: [""]
draft: true
arabic: true
#cover:
#    image: "<image path/url>" # image path/url
#    alt: "<alt text>" # alt text
#    caption: "<text>" # display caption under cover
#    relative: false # when using page bundles set this to true
---

“يارب\
ياللي سايبلي الحبل ع الغارب\
أنا غرقان بدون قارب\
ومعرفتش أعوم وحدي\
وكل ما امدلك يدي\
وتنشلني\
وأعوم شبرين\
إديا يفلفصوا الاتنين\
وأقولك سيبلي انا الباقي\
تسيبلي الحبل ع الغارب\
تخش المية حلقي .. اشرق\
فاصرخلك .. وأقول بغرق\
وأقولك عمري ما حسيبك\
فتنشلني\
أعوم شبرين\
إديا يفلفصوا الاتنين\
وأسيب إيدك\
وأعيد الكرّه ميت مره\
وماتخذلنيش ولا مره\
تقوللي حضنهم بره\
لا عمره يساع دراع سيدك\
ونا لسه\
بسيب إيدك !”\
  
― الجميل مصطفى إبراهيم, ديوان ويسترن يونيون فرع الهرم  
  
عجيب قد ايه الإنسان يقدر يوصل لبعيد في معرفته بربنا بمجرد انه يرفع عينه و ايده للسما بتواضع و تضرع للي خلق الأرض و السما... السما الي متاحة لينا كلنا و بتشرق فيها شمس الحياة لينا كلنا كل يوم، و بتمطر لينا لينا كلنا مياه الحياة  
  
(انا سعد من المستقبل و بكتب ده بعد ما خلصت البوست كله، عايز انبهك بس انه البوست يبان رايق في الأول و كلام عام لكن الكلام هياخدنا في الغويط جدا عكس ما كنت متخيل. فا هيحتاج تركيز، فا لو عايز تعمل كباية قهوة دلوقتي هتبقى فكرة حلوة، و لو مش رايق دلوقتي هتبقى فكرة حلوة تقراه في وقت تاني برضو )  
  
اعتقد القدرة العالمية العجيبة دي هي اللي التقليد الإلهي عبر عنها من آلاف السنين ب"مخلوقين على صورة الله"، أي القدرة الطبيعية (بالخليقة) لكل إنسان على الاتصال بالله و الإحساس الطبيعي بيه و الاشتياق لمعرفته و للعلاقة معاه. التعبير ده أكنه عايز يقول إن دي حاجة أصيلة جدا فينا أكنها في الDNA، مش محتاجين نتعلمها في المدرسة أو نكتسبها بطريقة أو بأخرى. زيها زي ما الطفل بيتولد عارف ان دي ماما و هي هترعاني و هتجبلي الأكل، و لو اتولد و ملقاش مامته هيفضل حاسس بالطبيعة إنه كان المفروض يبقى فيه ماما هنا او هناك. فا الإنسان بيتولد "عارف" إن فيه بابا و ماما و "عارف" إن فيه ربنا اللي عمل بابا و ماما و عمل البيت و عمل كل حاجة موجودة. و لو اتولد و ملقاش حد فيهم موجود بيفضل عايش و هو حاسس بالطبيعة ان فيه حاجة ناقصة و الدنيا مكنتش المفروض تبقى كدة (حتى لو أدرك الشعور ده متأخر في حياته)  
  
و لإنه السقوط أفسد القدرة الطبيعية دي، الصورة مبقتش واضحة، و الجميل مبقاش يبان جميل بسهولة، و الاتصال بقى بيقطع و بيشوش. لكن برغم ان التشوه ده ضرب في العمق، كان برضو محدود و مش كامل. و ظل فينا الجزء النقي قادر على معرفة الله و إدراك وجوده، و قادر انه يتحسس الجمال و إن كان بصعوبة جدا جدا و للحظات مبنلحقش نمسكها. فضل الجزء ده موجود لكنه بيعاني من اضطهاد الجزء المشوه، اللي اوقات كتير بيخش على الاتصال بالله و يطلب رقم تاني خالص غير موجود بالخدمة، أو يجبر الجزء النقي الي بيطلب الله إنه يطلب المخلوق دون الخالق و يقنعه ان ده الرقم الي انت عايز تتصل بيه. أو يحاول يكفّي اشتياقه لله باشتياقه لناس أو حاجات تانية. و الإضطهاد ده بيوصل في قوته إن التشوه يكتم صوت النقاء جوا الإنسان بالقوة عشان يوصّل للإنسان ان مفيش حاجة جواه بتصرخ عايزة ربنا ولا حاجة، الدنيا كدة زي الفل، و احنا تمام و مفيش حاجة بايظة. خلينا بس نركز في شغلنا و أكل عيشنا. هو الفراغ ده اللي بيخلنا نفكر في كيف بدأ الخلق و الهبل ده.  
  
و بالنظر للصراع الداخلي ده، نقدر نفهم اكتر سبب تسمية الخبر عن مجيئ المسيح ب"الإنجيل" أو ب"الخبر السار"، لإنه المفروض يوصل للناس انه الخبر المفرح الي مستنينه من زمان، الخبر اللي بينتصر للجزء النقي الضعيف جواهم في الإضطهاد الي بيعمله عليه الجزء المشوه. هو خبر بإن الصوت النقي الجميل اللي كان جوا الإنسان طول الوقت ده طلع هو الصح، مطلعش هبل، و الله اخيرا طلع موجود بجد و اظهر نفسه و أظهر محبته لينا و انه مش ناسينا ولا تركنا للأبد. و جه يسكت الصوت المزعج القبيح ده و يخلصنا للأبد.  
  
و التسمية دي لطبيعة الخبر هي أوضح إقرار من التقليد إن الفساد مكنش كامل و إن كل إنسان قادر يعرف الله لدرجة مش قليلة،  لإنه لو الإنسان متبقاش فيه غير التشوه و فقد الصورة الإلهية بالكامل (بقى زيه زي الحيوانات)، إيه هيكون المفرح في خبر زي كدة؟ إزاي هيستقبل الخبر ده بفرح إلا لو كان مستني خبر زي ده طول حياته؟ و إزاي هيكون مستنيه لو مفيهوش أي شئ من الجمال؟ 
  
هرجع تاني معلش استخدم تشبيه الطفل. الخبر ده المفروض يكون مفرح بالظبط زي ما خبر إن ماما زمانها جاية مفرح للطفل. الطفل لما مامته بتسيبه و تخرج بيبقى جواه صوتين، صوت واثق في محبة ماما ليه، بيقوله ماما زمانها جاية. و صوت بيقوله خلاص ماما سابتك و مش هترجع تاني و هنفضل عايشين لوحدنا و محدش هيجبلنا الأكل و هنموت. و كل ما الوقت بيطول و ماما لسة مجتش، كل ما صوت اليأس ده بيزيد و حجته بتقوى قصاد حجة الأمل في مجئ ماما. و بعد لحظة من انتصار اليأس، بيبتدي الطفل يتوتر و يعيط، بعدين يعيط بصوت أعلى، بعدين يبتدي ياكل في نفسه و يخرّب في البيت  
  
بالمثل بالظبط، تقدر تقول إن كل البشرية بتعيش في separation anxiety من أول أدم لحد انا و انت انهردة. خايفين و بنخرب في نفسنا و في بعض و في الكوكب كل يوم أكتر من اليوم اللي قبليه، لإن الصوت النقي بيبقى أضعف و أضعف مع الوقت قصاد صوت سوء الظن في الله، صوت الخوف.  
  
بس برضو احنا عارفين ان مش كل الناس بتستقبل الخبر ده بفرح، (إلا لو كان عندهم طريقة تعبير غريبة و بيقتلوا الي جايبينلهم الخبر من كتر الفرحة :D) طبعا معظم الناس بالنسبالهم ده مش خبر سار خالص، لإنه فيه ناس للأسف مع الوقت و بالتدريج سلمت نفسها لصوت التشوه لحد ما اعمى عنيهم بالكامل. بدل ما كانت الصورة مش واضحة، الصورة مبقتش موجودة اصلا، الجمال اتشخبط عليه بخطاياهم الكتير، و مبقاش باين ان كان فيه تحتيه حاجة. و التسليم التدريجي ده كان بيتم بإرادتهم و باختيارهم طول الوقت و على علم كامل بيه، في كل مرة كان النقاء جواهم بيتصارع مع التشوه، كانوا بياخدوا صف التشوه، لحد ما اتحدوا بيه و بقوا هما التشوه نفسه، و صوتهم هو صوته. فا الإنجيل بالنسبالهم هو حركة ضدهم هما مش ضد الخطية، الإنجيل بيكرههم مش بيكره الخطية. الإنجيل بقى ضد طريقة حياتهم و ضد كل حاجة بيحبوها و ضد كل افكارهم، الموضوع بقى شخصي و تضارب مصالح، بيبقى صراع من أجل البقاء، بيشوفوا ان مفيش أرض تقدر تجمعنا مع بعض، يا احنا نموت يا المسيح يموت.  
  
لكن وضوح تفشي الفساد ده في البشر و في المجتمعات، مينفعش يعمينا عن حقيقة إن لسة فيه نقاء بيحارب التشوه حتى لو بطوبة قصاد دبابة، مش بس في افراد، لكن كمان في المجتمعات (بجهاد الأفراد دول).  و هتلاقي ده كتير في قصص مرسلين الكنيسة طول تاريخها عن اكتشافهم لعناصر صلاح و حقيقة كتير موجودة في مجتمعات مسمعتش أبدا عن المسيح، و عن بشر نبلاء و اتقياء استقبلوا خبر مجئ المسيح بفرح حقيقي، و كانوا هما انفسهم بصراعهم الداخلي و صمودهم فيه، جزء من تجهيز هذا المجتمع لموعد خلاصهم بخبر مجئ المسيح.  
  
و ده مش بس بنشوفه من خبرة الكنيسة المتراكمة، لكن كمان واضح من أول يوم للكنيسة في التقليد الرسولي المكتوب، بنشوف بولس رسول الأمم لما لاحظ ادراك الوثنيين الطبيعي ب"الإله المجهول" اللي أكبر و أعظم من الآلهة الباقية و ملوش شكل شئ ولا بشر ولا حيوان ولا بيشترك في قذارة باقي الآلهة. شافه جزء من نقاء الطبيعة الي تايه وسط آلهة كتير مخلوقة من التشوه. و بنشوف ازاي الرسول قدم الإنجيل كخبر سار كان نفسهم يسمعوه، انه الإله اللي انتم عارفين انه موجود لكن مجهول بالنسبالكم، أنا هقولكوا عليه، لإن هو أظهر نفسه للعالم.
  
و القديسين الآباء في سفر التكوين زي نوح و ابراهيم، اللي مكانوش مسيحيين ولا يهود حتى (قبل الناموس) ولا يعرفوا عن ربنا ابسط الأشياء اللي متاحة لينا دلوقتي (الثالوث مثلا). رآهم الله أبرار من وسط كل البشر لإنهم أطاعوا صوت الإيمان جواهم و اختاروا العلاقة مع الله، و خلصهم المسيح.  
و أيوب اللي برغم كل اللي حصله من تجارب، و برغم كل الصور الفاسدة عن الله اللي كانت بتتقاله من كل اللي حواليه، صبر و جاهد و خد صف النقاء جواه و صف حسن الظن بالله ضد كل حاجة، و خلصه المسيح. و إن مات قبل ما يشوفه أو يعرف عن ما أعده الله ليه، لكنه كان مستنيه طول حياته  
  
بما اننا وصلنا هنا، لازم نجيب سيرة السؤال المُُلح اللي ديما موجود في الجو لكن بنحاول نعمل نفسنا مش واخدين بالنا منه، لإنه مزعج للبعض و متحاوط بأسئلة تانية كتير و افتراضات مسبقة عن أي إجابة الواحد هيحملها جواه. "هو ينفع حد مش مسيحي يخلص؟" السؤال ده بقى مهم جدا دلوقتي أكتر من أي وقت قبل كدة، لإنه لحد قريب (من متين تلتميت سنة مثلا) كان الإنسان الطبيعي ممكن يعيش طول حياته و هو مخرجش من القرية بتاعته اساسا، ناهيك عن انه يبقى اتعرف على ثقافات تانية بعمق اللي بقى الطبيعي جدا دلوقتي بسبب وسائل السفر الحديثة و الأهم كمان الانترنت. العالم تقريبا انهردة بقى عنده لغة مشتركة متاحة للكل و بسببها بقى في تعرض مستمر و طبيعي و حقيقي لبشر في إطارات ثقافية مختلفة عنه تماما. بدل ما كان الإنسان زمان بيسمع عن "البلاااد البعيدة" من حكايات مليانة مبالغة و فانتازيا من التجار ولا الجيوش اللي اتقابلوا مع الفضائيين دول و رجعولنا بالسلامة عشان يحكولنا أعجايب البلاد دي. دلوقتي بقينا نسمع منهم هما تعبيرهم عن نفسهم و ثقافتهم و نظرتهم للحياة.  
  
كام مرة سمعت من صحابك اللي مبقوش ياخدوا المسيحية بجدية أو سابوا الكنيسة تماما جملة زي دي " انا بصراحة مش مقتنع إن المسيحيين بس الي هيدخلوا السما لو ربنا بيحب الناس كلها زي ما بيتقال" أو "ازاي ربنا الرحيم يدخل المسلمين كلهم جهنم معإن فيهم ناس كويسة و طيبة و بيراعوا ربنا في حياتهم و عندهم علاقة حقيقية معاه أكتر من مسيحيين كتير، إزاي بعد ما المفروض انه مات عشانهم يسيبهم يموتوا للأبد عشان متولدوش مسيحيين أو موصلهش الإنجيل أو وصلهم بطريقة مشوهة"  
  
فا أهمية الإجابة عن السؤال ده ظهرت أولا من ناحية الدفاع عن الإيمان و تثبيت المؤمنين، لإنه متعلق بصلب الإعلان الإلهي عن الخلاص و طبيعة الإنسان، و لأنه بيتضمن اتهام لله و تشكيك في رحمته و عدله، و ده شئ بيعثر كتير من المؤمنين في الكنيسة، و إن مأعثرهمش بيكون عبئ شديد عليهم و مصدر شك دائم لبعض الناس.  
  
لكن أهمية السؤال ظهرت في نفس الوقت من ناحية تانية. ناحية مرتبطة برضو بالعالم الجديد اللي بنعيش فيه انهردة. دلوقتي العمل المرسلي مبقاش مقتصر بس على المرسلين المعينين من الكنيسة للبلاد البعيدة زي قبل كدة، دلوقتي كل المسيحيين طبيعي جدا بيتقابلوا يوميا بوسائل تواصل مختلفة مع ناس مسمعتش الإنجيل قبل كدة، و بكدة كل مسيحي بقى متاح ليه (و بالتالي مدعوا ) انه يشارك في العمل المرسلي للكنيسة ككل. لذلك تحديد الإجابات عن علاقة الكنيسة بالثقافات و الأديان الأخرى و جسور التواصل و الحوار مبقتش بس تشغل المرسلين، لكن بتشغل كل معمد عشان يقدر يعيش دعوته العامة الأساسية في العالم.
  
لكن كمان إجابة السؤال مهمة لغير المؤمنين نفسهم. القضية دي بقت بتسبب عثرة لمن خارج الكنيسة و بتشكل عائق مهول في الكرازة. فيه مسيحيين كتير لإنهم خدوا نعمة الولادة في أسرة مسيحية أو لإنهم مجربوش يقدموا الإنجيل لحد غير مسيحي، مبيدركوش صعوبة ان حد يسمع انه هيهلك للأبد هو و أهله و كل الناس اللي بيحبهم و مجتمعه و ثقافته كلها بدون أي اعتبارات و بدون النظر لأي شئ، فقط هيهلكوا لإنهم مش مسيحيين. الأتقياء البسطاء الي يعرفهم هيهلكوا، الناس الطيبين للي كانوا عايشين حياتهم بتواضع ووداعة و مكتفين بالقليل و رافعين ايديهم للسما بدعوات بالبركة للي رايح و اللي جاي، هيهلكوا. اللي عاشوا حياتهم كلها برجاء تعويض ربنا عن اللي شافوه، برضو هيهلكوا.  
و حتى لو هو قبل المسيح، و بطريقة أو بأخري أقنع كل حد يعرفه انه ينضم ليه في موضوع المسيحية ده، للأسف الناس اللي ماتت خلاص، هما في الجحيم الأبدي بدون أي اعتبارات برضو، مفيش معنى انك ترجوا خلاصهم ولا انك تصليلهم بالرحمة لإن ده حظهم السئ انهم ماتوا قبل ما يبقوا مسيحيين... بس المهم مننساش نقوله "المسيح بيحبك و بذل نفسه لأجلك". هيبقى عنده حق لو قالك حب ايه اللي انت جاي تقول عليه ده. المشكلة مش الطريقة ولا هتتقال ازاي، مفيش أي طريقة حلوة يتقال بيها الخبر السئ ده.
خصوصا لو الشخص ده اختبر علاقة حقيقية مع ربنا، مهما اتكلمت مش هيصدقك لسبب واحد و منطقي جدا، و هو انك بتقول كلام عن الله عكس الله اللي عرفه و عاش معاه طول حياته، انت بتقول كلام ضد الجزء النقي اللي جواه و اللي بيه بيقدر يعرف الله و يحس بوجوده و يتواصل معاه. كدة انت بتقوله الإله اللي كان بيطبطب عليك و بيمسح دموعك في اوقات ضعفك و انهزامك ده، لو مت دلوقتي هيسيبك تهلك للأبد لإنك اتولدت غير مسيحي، انت كدة بتقوله كلام ضد ضميره و ضد احساسه بالعدل و ضد الرحمة الإلهية (اللي ربنا نفسه خلقهم فيه) فا احنا حطينا قدامه الله ضد الله، الرحمة ضد الرحمة، و المحبة ضد المحبة. ايه حجر عثرة اكبر من كدة نحطه قدامه؟! احنا كدة للأسف هنكون اخدنا صف التشوه جواه و كملنا نضطهده و نشككه في ربنا و اختباره ليه.  

طبعا معروف - للمهتمين انهم يعرفوا - إن دي عمرها ما كانت ارسالية الكنيسة ولا نقطة التقائها بالأمم أبداـ ولا عمر الأفكار دي كانت حقيقية أو بتتعلم في الكنيسة ولا ليها اثر في وديعة الإيمان. و اللي بيروح بالاتجاه ده بيكون للأسف من بعض غير المتعلمين من الشعب (اللي زي ما قلت، دلوقتي بقوا على جبهة الكرازة و دي بقت مواقف طبيعية بيتحطوا فيها كل يوم). لكن تواصلهم مع الناس على الأساس الخطأ ده بتأثر بالسلب على عمل و رسالة الكنيسة ككل  
  
و لذلك تحديد تعليم الكنيسة في "هل ينفع حد مش مسيحي يخلص؟" (spoiler alert: ااه ينفع) و توضيح بدقة ضوابته و آلياته و معناه ايه في علاقتنا مع الآخر (و الأهم، مش معناه ايه) كان من أهم المسائل على أجندة مجمع الفاتيكان الثاني. و هو آخر مجمع انعقد للكنيسة الكاثوليكية (انتهى في 1965). طبعا أهمية المجمع ده و تأثيره أكبر من اني اعرف الخصها في بوست زي ده، فا مش هحاول اصلا. لكن اللي يهمنا دلوقتي ان المجمع خرج للكنيسة بأربع دساتير: دستورين عقديين، دستور رعوي، و دستور ليتورجي. اللي ليه علاقة بموضوعنا هو الدستور العقدي اللي اتسمى "lumen gentium" (أول كلمتين في الورقة بالنسخة اللاتيني) اللي بالعربي معناها "نور الأمم" أو "نور الشعوب". و أنا شخصيا شايف ان كل مسيحي لازم يقرا الوثيقة دي (هي سهلة القراية و مكتوبة باسلوب مبهر في البساطة و الوضوح و الدقة في نفس الوقت) بشجعك جدا تقراها كلها أيا كانت طايفتك و بغض النظر عن اعترافك بسلطة المجامع المسكونية أو المجمع ده بالتحديد من عدمه، لإني واثق انه هتشوف عمق و نور حقيقي نابع من جمال الإعلان الإلهي و جوهر معناه و غايته الأسمى.  
  
و دي كانت الفقرة الافتتاحية لـ"نور الشعوب":  
  
1- المسيح هو نور الشّعوب، لذلك يرغب المجمع المقدّس الملتئم في الرّوح القدس، رغبةً حارةً في أن يستنير جميع الناس بنور المسيح المتألق على وجه الكنيسة، باعتلان الإنجيل للخليقة كلّها (مر 16، 15). ولمّا كانت الكنيسة هي في المسيح بمثابة السرّ، أيّ العلامة والأداة في الاتّحاد الصّميم بالله ووحدة الجنس البشريّ برمتّه، فإنها بالاستناد إلى تعليم المجامع السّالفة، تروم أن توضح بوجه أدقّ، لمؤمنيها و للعالم كلّه أجمع، طبيعتها الذاتيّة ورسالتها الجامعة، ولا سيمّا وإنّ الأحوال الراهنة تلّح عليها بقضاء هذا الواجب لكي يتمكن الناس من أن يحققّوا، هم أيضاً، وحدتهم التامة في المسيح، بعد إذ باتوا اليوم على اتّصال أوثق في ما بينهم بروابط الاجتماع والتقّنية والثقافة  
  
و الفقرة دي بتمثل المبدأ اللي بيه نفهم بقيت الفقرات، و فيه الكنيسة بتوضح الآتي:  
الدافع: أن يستنير جميع الناس بنور المسيح المتألق على وجه الكنيسة بإعتلان الإنجيل للخليقة كلها  
السبب: أن الأحوال الراهنة تلح عليها بقضاء هذا الواجب.... بعد إذ باتوا على اتصال أوثق في ما بينهم بروابط الاجتماع و التقنية و الثقافة  
الهدف: توضيح بوجه "أدق".... طبيعتها الذاتية و رسالتها الجامعة  
المخاطب: لمؤمنيها و للعالم كله أجمع  
الغاية: لكي يتمكن الناس من أن يحققوا، هم أيضا، وحدتهم التامة في المسيح  
  
الفصل الأول و التاني من الوثيقة متصممين على شكل دواير متحدة المركز. أكنها بترسم نور بيخرج من عمق الإعلان الإلهي للكنيسة، و من الكنيسة إلى كل العالم. فا أولا بتتكلم عن مصدر النور من أول الفقرة التانية عن "قصد الله الآب خلاص الناس،  ثم "رسالة الابن" ، ثم "الروح القدس الذي يقدس الكنيسة"، بعدين بتتكلم على دائرة شعب الله اللي بيحمل النور ده لكل العالم عن طريق الدور الكهنوتي العام لكل المؤمنين، انطلاقا من الاشتراك في الافخارستيا "ينبوع وقمة كل حياة مسيحية" (الفقرة 11)  

بعدين الفقرات بتبتدي تتناول دوائر من الناس بحسب قربها من المركز، ذلك النور الإلهي. بتبتدي من الدوائر الأصغر للأكبر (من الأقرب للأبعد) ، و في الفقرة 14 بتوجه تفكيرها أولا للمؤمنون الكاثوليك:  
  
14- يوجه المجمع المقدس تفكيره في بادئ الأمر الى المؤمنين الكاثوليك. ويعلِّم أن هذه الكنيسة في سيرها على الارض ضرورية للخلاص مستنداً في ذلك الى الكتاب المقدس والتقليد. فالمسيح وحده وسيط الخلاص وطريقه، هو حاضر لنا في جسده اي الكنيسة. وهو نفسه إذ شدد بصريح العبارة على ضرورة الايمان والعماد (را. مر 16، 16؛ يو 3، 5) قد أكد لنا في الوقت ذاته ضرورة الكنيسة التي يدخلها الناس بالعماد الذي هو الباب. وعليه لن يستطيع أن يخلص أولئك الذين يرفضون إما أن يدخلوا الكنيسة الكاثوليكية أو أن يبقوا فيها، بينما يعلَمون أن الله أسسها بيسوع المسيح ضرورية للخلاص. وينتمي إلى مجتمع الكنيسة انتماءً تاماً أولئك الذين، بروح المسيح الذي لهم، قبلوا نظامه بكامله ووسائل الخلاص التي أُعطيت له، والذين بفضل روابط الاعتراف بالإيمان والأسرار، والسلطة الكنسية والشركة يتحدون مع المسيح في مجموعة الكنيسة المنظورة يديرها بواسطة الحبر الاعظم والأساقفة. ولكن الانتماء إلى الكنيسة لا يؤكد الخلاص لِمن، إذ لمْ يدم في المحبة، بقي في الكنيسة قالباً لا قلباً. وعلى أبناء الكنيسة كلهم أن يتذكروا أن وضعهم الممتاز يرجع، لا الى استحقاقاتهم الشخصية بل الى نعمة خاصة من المسيح، التي إذا لم يتجاوبوا معها فكراً وقولاً وفعلاً، استحقت لهم لا الخلاص بل دينونة عظمى.  
أما الموعوظون الذين، بدافع من الروح القدس، يطلبون بإرادة صريحة أن ينتموا إلى الكنيسة فإنهم، بهذا الشوق، يتحدون بها والكنيسة الأم تغمرهم كأبناء لها بعطفها وعنايتها.  
  
الفقرة دي مهم جدا نتأملها لإن دي هتكون المفتاح لفهم الفقرات اللي بتتكلم عن الدواير الأكبر خارج حدود الكنيسة. لإنها بتحط كذا أساس للفقرتين الي بعديها، لو لخصنا الأسس دي في شكل نقط هتكون كدة:  
• المسيح وحده وسيط الخلاص و طريقه  
• هذه الكنيسة في سيرها على الأرض، "ضرورية للخلاص"  
• لن يستطيع أن يخلص أولئك الذين يرفضون إما أن يدخلوا الكنيسة أو يبقوا فيها، بينما يعلمون أن الله أسسها بيسوع المسيح ضرورية للخلاص  
• الإنتماء للكنيسة لا يؤكد الخلاص لمن بقى فيها قالباً لا قلباً، و أولئك الذين لم يتجاوبوا مع نعمة انتمائهم للكنيسة الكاثوليكية، استحقوا لا الخلاص بل دينونة أعظم.  
  
للأسف فيه مسيحيين خارج الكنيسة الكاثوليكية بيتهموا الكنيسة اتهامات خطيرة جدا بسبب انها قالت ان بس فيه "امكانية" لخلاص غير المؤمنين، بدون ما يكلفوا نفسهم انهم بس يسمعوا من الكنيسة عقيدتها او يكلفوا نفسهم يقروا الفقرة اللي قبليها. بيتقال ان الكنيسة وقعت في الهرطقة اللي بتقول بطرق كتيرة للخلاص، أو ان ربنا ادانا "اختيارات" كتير و ممكن منها كلها نوصل لربنا. أو انها بتقلل من "ضرورية" الإيمان بالمسيح و الانضمام للكنيسة. طبعا واضح ان كل ده أبعد ما يكون عن تعليم الكنيسة.  
  
فقرة 15 بتتكلم عن أول دايرة اكبر من الحدود المنظورة للكنيسة الكاثوليكية، و هي كل من يحملوا اسم المسيح، الفقرة 16 هي بقى اللي ليها دعوة بموضوعنا (أخيييرا وصلنا)، الفقرة دي بتتكلم عن الدايرة الأكبر من دائرة المسيحيين، كل اللي بيؤمنوا بالخالق. هل يصلهم نور؟  

  16- أما الذين لم يقبلوا الانجيل بعد، فإنهم متجهون نحو شعب الله بطرق شتى. بادئ ذي بدء ذلك الشعب الذي اقتبل العهد والمواعيد، ومنه خرج المسيح بحسب الجسد (را. روم 9، 4- 5)؛ شعب محبوب من حيث الاختيار، من أجل الآباء، لأن مواهب الله ودعوته هي بلا ندامة (را. روم 11، 28- 29). ولكن تصميم الخلاص إنما يشمل الذين يعترفون بالخالق، ومن بينهم أولاً المسلمون الذين يقرون أن لهم إيمان ابراهيم، ويعبدون معنا الاله الواحد الرحيم، الذي سيدين البشر في اليوم الأخير. وحتى الذين يفتشون بعد وتحت الأشكال وفي الصور عن إله يجهلونه، ليس الله ببعيدٍ عنهم، لأنه هو الذي يمنح الجميع حياة ونفساً وكل شيء (را. رسل 17، 25- 28)، ولأنه كمخلص يريد أن يقود كل الناس الى الخلاص (را. 1 طيم 2، 4). وايضاً أولئك الذين، دون خطأ منهم، يجهلون إنجيل المسيح وكنيسته، إنما يفتشون عن الله بنيَّة صادقة، ويجتهدون في أن يكملوا بأعمالهم ارادته، التي تُعرَف لديهم، من خلال أوامر ضميرهم، هم أيضاً يبلغون الى الخلاص الأبدي. ولا تمنع العناية الالهية المعونات الضرورية للخلاص، عن الذين بدون ذنبٍ منهم، لم يتوصلوا بعد الى معرفة الله الصريحة، ويعملون على أن يسيروا سيرة مستقيمة بمساعدة النعمة الالهية. وكل ما يمكن أن يوجد عندهم من خير وحق، إنما تعتبره الكنيسة استعداداً انجيلي، وعطية من ذلك الذي ينير كل انسان، لكي تكون له الحياة في النهاية. ولكن غالباُ ما خدع إبليس البشر فضلوا في تفكيرهم، واستبدلوا حقيقة الله بالباطل، وعبدوا المخلوق دون الخالق (را. روم 1، 21 و25). أو أنهم عاشوا وماتوا بدون إله في هذا العالم، فعرَّضوا ذواتهم الى أقصى حدود اليأس. لهذا تضع الكنيسة اليوم كلّ اهتمامها في تشجيع الرسالات، لمجد الله وخلاص النفوس، متذكرة وصيّة المخلّص، "اكرزوا بالإنجيل للخليقة كلّها" (مر 16، 15).  
  
بعد ما قريت الفقرة بتركيز (اتمنى) تعالى نفصصها من حيث الهيكل و نشوف ايه اللي بتجمعه و ايه اللي بتمنعه؟ الكنيسة في الفقرة دي أولا مش بتنظر لكل "الذين لم يقبلوا الإنجيل بعد" كإنهم مجموعة واحدة منغير تمييز، لكن برضو بتقسمهم دواير، و في كل دايرة بتقول ايه اللي بيربطنا بيهم و بأي طريق هم "متجهون نحو شعب الله" أول دايرة و أقرب دايرة هم اليهود لإن منهم ابتدى العهد و المواعيد، بعدين المسلمين اللي بيشتركوا معانا في الإيمان بدعوة ابراهيم و عبادة الله الواحد الرحيم، و اليوم الآخر. و الدايرة الأبعد هم الوثنيين أو المؤمنين بإله تحت اي شكل و بأي صورة، لكن لإن جزء من الكلام ده موجه للعالم اجمع كرسالة كرازية زي ماتقال في الفقرة الافتتاحية (توضيح طبيعة الكنيسة و رسالتها الجامعة) الكنيسة استخدمت اسلوب بولس الرسول في وصف تدينهم و تفتيشهم عن الخالق الذي يتقونه في أشكال و صور كثيرة، لكنهم يجهلونه، مستخدمة نصًا كرازته لوثنيين تسالونيكي في أعمال الرسل17:  
  
22 فَوَقَفَ بُولُسُ فِي وَسْطِ أَرِيُوسَ بَاغُوسَ وَقَالَ: «أَيُّهَا الرِّجَالُ الأَثِينِوِيُّونَ! أَرَاكُمْ مِنْ كُلِّ وَجْهٍ كَأَنَّكُمْ مُتَدَيِّنُونَ كَثِيرًا،  
23 لأَنَّنِي بَيْنَمَا كُنْتُ أَجْتَازُ وَأَنْظُرُ إِلَى مَعْبُودَاتِكُمْ، وَجَدْتُ أَيْضًا مَذْبَحًا مَكْتُوبًا عَلَيْهِ: «لإِلهٍ مَجْهُول». فَالَّذِي تَتَّقُونَهُ وَأَنْتُمْ تَجْهَلُونَهُ، هذَا أَنَا أُنَادِي لَكُمْ بِهِ.  
24 الإِلهُ الَّذِي خَلَقَ الْعَالَمَ وَكُلَّ مَا فِيهِ، هذَا، إِذْ هُوَ رَبُّ السَّمَاءِ وَالأَرْضِ، لاَ يَسْكُنُ فِي هَيَاكِلَ مَصْنُوعَةٍ بِالأَيَادِي،  
25 وَلاَ يُخْدَمُ بِأَيَادِي النَّاسِ كَأَنَّهُ مُحْتَاجٌ إِلَى شَيْءٍ، إِذْ هُوَ يُعْطِي الْجَمِيعَ حَيَاةً وَنَفْسًا وَكُلَّ شَيْءٍ.  
26 وَصَنَعَ مِنْ دَمٍ وَاحِدٍ كُلَّ أُمَّةٍ مِنَ النَّاسِ يَسْكُنُونَ عَلَى كُلِّ وَجْهِ الأَرْضِ، وَحَتَمَ بِالأَوْقَاتِ الْمُعَيَّنَةِ وَبِحُدُودِ مَسْكَنِهِمْ،  
27 لِكَيْ يَطْلُبُوا اللهَ لَعَلَّهُمْ يَتَلَمَّسُونَهُ فَيَجِدُوهُ، مَعَ أَنَّهُ عَنْ كُلِّ وَاحِدٍ مِنَّا لَيْسَ بَعِيدًا.  
28 لأَنَّنَا بِهِ نَحْيَا وَنَتَحَرَّكُ وَنُوجَدُ. كَمَا قَالَ بَعْضُ شُعَرَائِكُمْ أَيْضًا: لأَنَّنَا أَيْضًا ذُرِّيَّتُهُ.  
29 فَإِذْ نَحْنُ ذُرِّيَّةُ اللهِ، لاَ يَنْبَغِي أَنْ نَظُنَّ أَنَّ اللاَّهُوتَ شَبِيهٌ بِذَهَبٍ أَوْ فِضَّةٍ أَوْ حَجَرِ نَقْشِ صِنَاعَةِ وَاخْتِرَاعِ إِنْسَانٍ.  
30 فَاللهُ الآنَ يَأْمُرُ جَمِيعَ النَّاسِ فِي كُلِّ مَكَانٍ أَنْ يَتُوبُوا، مُتَغَاضِيًا عَنْ أَزْمِنَةِ الْجَهْلِ.  
31 لأَنَّهُ أَقَامَ يَوْمًا هُوَ فِيهِ مُزْمِعٌ أَنْ يَدِينَ الْمَسْكُونَةَ بِالْعَدْلِ، بِرَجُل قَدْ عَيَّنَهُ، مُقَدِّمًا لِلْجَمِيعِ إِيمَانًا إِذْ أَقَامَهُ مِنَ الأَمْوَاتِ».  
  
لحد الجملة "وايضاً أولئك الذين، دون خطأ منهم،" الفقرة بتتكلم فقط على ما يجمعنا بالدواير دي. من أول الجملة دي لحد الآخر بتتكلم عن إمكانية "بلوغهم الخلاص الأبدي". لو فرهضت مني أروجوووك فوق كدة و اغسل وشك أو قوم و اقعد او اي حاااجة، بس ركززز بقى معايا الله يخليك عشان دي اهم حتة و اللي عشانها بنينا كل اللي فات ده و خلاص بنخلص.  
  
بالرغم من اعترافها بالإمكانية دي، الكنيسة بتحط تلت شروط أو ظروف لازم يتحققوا في الأشخاص دول (اللي لسة مقبلوش الإنجيل) عشان الإمكانية دي تكون موجودة:  
  
1- دون خطأ منهم، "يجهلون" إنجيل المسيح و كنيسته  
2- يفتشون عن الله بنية صادقة  
3- يجتهدون في أن يكملوا بأعمالهم ارادته، التي تعرف لديهم، من خلال أوامر ضميرهم.  
  
طيب ممكن تقولي بس دي حاجات عامة أوي و مينفعش تتحد، أيوة فعلا هي عامة و محدش يقدر يقيسها في الواقع، و هي المفروض تكون كدة. واحنا مش محتاجينها تتحدد لإنها مش شغلانة الكنيسة انها تقول مين هيخلص و مين لأ ولا مسموحلها. الدينونة للمسيح فقط، و ده مش بس عشان وصية المسيح اننا لا ندين، لكن عشان دي الحقيقة، احنا نقدر نحكم على الظاهر، لكن المسيح وحده اللي فاحص القلوب و الكلى. الديان هو الوحيد الي هيقدر يعرف الشخص ده عن غير ذنب منه فعلا معرفش الإنجيل الحقيقي،  
  
  
و مش هعلق عليها عشان طولت عليك، و بصراحة من جمالها و قوتها ووضوحها مينفعش حاجة تتقال بعديها  
طابع الكنيسة الإرسالي  
  
17- كما أن الآب أرسل ابنه كذلك أرسل الابن نفسه رسلَه (را. يو 20، 21) وقال لهم، "اذهبوا إذ، وتلمذوا جميع الامم، وعمدوهم باسم الآب والابن والروح القدس، وعلموهم أن يحفظوا جميع ما أوصيتكم به. وها أنا معكم طوال الأيام إلى منتهى الدهر" (متى 28، 18- 20). ولقد تسلَّمت الكنيسة من الرسل وصية المسيح الرسمية، لتكرز بحقيقة الخلاص وتتابع تنفيذها الى أقاصي الأرض (را. رسل 1، 8). لذلك أخذت على عاتقها كلمات الرسول القائل، "الويل لي ان لم أبشر" (1 قور 9، 16). وما زالت ترسل المبشرين دون انقطاع، حتى تتركز الكنائس الفتية تماماً، فتتابع عمل التبشير بذاتها. ويحثها الروح القدس على أن تسهم في تحقيق تصميم الله، الذي أقام المسيح مبدأ خلاص العالم بأجمعه. وإذ تبشر الكنيسة بالإنجيل فهي تجذب أولئك الذين يسمعونه، ليؤمنوا ويعترفوا بإيمانهم، وتعدّهم للعماد، وتعتقهم من عبودية الضلال، وتضمهم الى المسيح، لينموا فيه بالمحبة ويبلغوا الكمال. وتقوم الكنيسة بأعمالها، كيلا يندثر كل ما تجده مغروساً من خير في قلوب البشر وعقولهم، وفي طقوس الشعوب وثقافاته، بل كي تشفيه وترفعه وتكمله لمجد الله، وخزي ابليس، وسعادة الانسان. وعلى كل من تلاميذ المسيح، أن يأخذ قسطه في مهمة نشر الايمان. ولكن إذا كان أي شخص يستطيع أن يمنح المؤمنين العماد، فإلى الكهنة وحدهم يعود أن يكمل بنيان الجسد بذبيحة القربان، اذ يتمون كلام الله القائل بصوت النبي، "لأنه من مشرق الشمس الى مغربها اسمي عظيم في الامم، وفي كل مكان تقتر وتقترب لاسمي تقدمة طاهرة (ملا 1، 11). وهكذا تصلي الكنيسة وتعمل معاً لكي يتغير العالم كله في كماله الى شعب الله، أي جسد المسيح وهيكله الروح القدس، ويؤدي في المسيح، رأس الكل، إلى الآب خالق الكون، كل إكرام وتمجيد.  
  
إلى الآب خالق الكون، كل إكرام و تمجيد.
  
  
  
  
  
  
  
  
  
  
هدف الكنيسة هو كان لأجل تقدم الكرازة،  
  
نضوج الكنيسة الكاثوليكية النهاردة في وضعها لتعريف لإمكانية خلاص غير المؤمنين (ينفع يتسمى نضوج، لإن الكنيسة زي الأفراد، بتنموا في حياة الإيمان و إدراك الإعلان الإلهي زي النمو الطبيعي لأي كائن حي) للأسف أوقات بيتبصله من بعض المعترضين - عن سوء فهم لتعليم الكنيسة أو بمجرد السماع من بعيد - انه ده شئ بيقلل من ضرورية الكرازة أو ان الكنيسة الكاثوليكية وقعت في الهرطقة اللي بتقول ان ينفع طرق كتير توصل لربنا مش بس المسيح. و ده أبعد ما يكون عن تعليم الكنيسة اللي واضح جدا  
  
فيه هي بتقول ايه و مبتقولش ايه عن امكانية خلاص غير المؤمنين. كل اللي الكنيسة عملته هي انها وضعت تعريف واضح لإيمان لطالما كان موجود في الإعلان الإلهي من البدأ، متفق مع روح الإيمان و اللي بندركه عن رحمة الله و سيادته. و جاوبت على سؤال مكانش عمره بيتطرح بالإلحاح ده من ناس كتيرة زي دلوقتي ولا كان عمره بيسبب أزمة عند مؤمنين كتير زي دلوقتي.  
  
  
فيه فرق بين الإمكانية أو الإحتمالية.  
  
ده مبيقللش من دوافع الكرازة ابدا، لكنه بيزودها بيديها عمق حقيقي اكتر لطبيعة الإنسان، بيدي أرض مشتركة نقدر نتكلم فيها مع الآخر منغير ما نكون شايفين ثقافته او دينه هو عبارة عن فساد و شر صافي بدون أي شئ صالح أو حقيقي. بيدينا فهم نقدر نقف بيه في صف الناس ضد صراعهم الحقيقي مش نقف ضدهم هما و صراعهم الداخلي.  
  
طيب ليه الفكرة دي مهم نتكلم عنها و ليه اللي الكنيسة عملته ده مهم أوي؟ من نواحي كتير.  
أولا المؤمنين اللي اتعثروا بسبب الإجابة الغلط عن السؤال ده. كام مرة سمعت من واحد ساب المسيحية او بقى متشكك تجاهها عشان مش شايف اننا بس الكويسين و الباقي أشرار، أو إن ربنا مينفعش يكون رحيم و بيحب كل الناس لكن ميخلصش بس غير المسيحيين معإنه يعرف ناس كتير محترمة و بتراعي ربنا في شغلها و تعاملاتها و بيرحموا المساكين و ما الى ذلك.  
  
  
نقدر نشوف حقيقية علاقة الآخر بالله و اختباره لوجوده و كمشاعر و خبرات صادقة جدا، نقدر نشوف ده و نقبله بسهولة منغير ما ندخل في نواياه أو نحاول نشكك في علاقته بربنا و خلاص عشان نثبت انه مينفعش حد يتواصل مع ربنا برة المسيحية. منقدملوش حقيقة عكس اللي عارفه و مصدقه  
  
  
  
منحطش عثرات قصاد الناس منغير حقيقة. فيه حد احسن الظن بالله لو جيت قلتله انت لو مت دلوقتي ربنا هيهلكك و لازم تسمع اللي بقولك عليه مش هيصدقك لإنه عارف ان اللي انت بتقوله مش حقيقي، عارف إن الإله اللي بيدعوه بيحبه و عنده رجاء قوي من علاقته معاه انه رحيم و هيرحمه.

“يارب\
ياللي سايبلي الحبل ع الغارب\
أنا غرقان بدون قارب\
ومعرفتش أعوم وحدي\
وكل ما امدلك يدي\
وتنشلني\
وأعوم شبرين\
إديا يفلفصوا الاتنين\
وأقولك سيبلي انا الباقي\
تسيبلي الحبل ع الغارب\
تخش المية حلقي .. اشرق
فاصرخلك .. وأقول بغرق
وأقولك عمري ما حسيبك
فتنشلني
أعوم شبرين
إديا يفلفصوا الاتنين
وأسيب إيدك
وأعيد الكرّه ميت مره
وماتخذلنيش ولا مره
تقوللي حضنهم بره
لا عمره يساع دراع سيدك
ونا لسه
بسيب إيدك !”

― تاني، الجميل مصطفى إبراهيم, ديوان ويسترن يونيون فرع الهرم

عجيب قد ايه الإنسان يقدر يوصل لبعيد في معرفته بربنا بمجرد انه يرفع عينه و ايده للسما بتواضع و تضرع للي خلق الأرض و السما... السما الي متاحة لينا كلنا و بتشرق فيها شمس الحياة لينا كلنا كل يوم، و بتمطر لينا لينا كلنا مياه الحياة 

اعتقد القدرة العالمية العجيبة دي هي اللي التقليد الإلهي عبر عنها من آلاف السنين ب"مخلوقين على صورة الله"،  أي القدرة الطبيعية (بالخليقة) لكل إنسان على الاتصال بالله و الإحساس الطبيعي بيه و الاشتياق لمعرفته و للعلاقة معاه. التعبير ده أكنه عايز يقول إن دي حاجة أصيلة جدا فينا أكنها في الDNA، مش محتاجين نتعلمها في المدرسة أو نكتسبها بطريقة أو بأخرى. زي ما الطفل بيتولد عارف ان دي ماما و هي هترعاني و هتجبلي الأكل، و لو اتولد و ملقاش مامته هيفضل حاسس بالطبيعة إنه كان المفروض يبقى فيه ماما هنا او هناك. فا الإنسان بيتولد "عارف" إن فيه بابا و ماما و ربنا اللي عمل بابا و ماما و عمل البيت و عمل كل حاجة موجودة. و لو اتولد و ملقاش حد فيهم موجود بيفضل عايش و هو حاسس بالطبيعة ان فيه حاجة ناقصة و الدنيا مكنتش المفروض تبقى كدة (حتى لو  أدرك الشعور ده متأخر في حياته) 

و لإنه السقوط أفسد القدرة الطبيعية دي، الصورة مبقتش واضحة، و الجميل مبقاش يبان جميل بسهولة، و الاتصال بقى بيقطع و بيشوش. بسْ برغم ان التشوه ده ضرب في العمق، لكنه كان محدود و مش كامل. و ظل فينا جزء النقي قادر على معرفة الله و إدراك وجوده، و قادر انه يتحسس الجمال و إن كان بصعوبة شديدة. لكن فضل الجزء الغير مشوه ده بيعاني من الجزء المتشوه اللي اوقات كتير بيخش على الاتصال بالله و يطلب رقم تاني خالص غير موجود بالخدمة، أو يجبر الجزء النقي الي بيطلب الله إنه يطلب المخلوق دون الخالق و يقنعه ان ده الرقم الي انت عايز تتصل بيه. أو يحاول يكفّي اشتياقه لله باشتياقه لناس أو حاجات تانية. و الإضطهاد ده بيوصل كتير إن التشوه يكتم صوت النقاء جوا الإنسان بالقوة عشان يوصل للإنسان ان مفيش حاجة جواه بتصرخ عايزة ربنا ولا حاجة، it's ok الدنيا كدة زي الفل، و احنا تمام و مفيش حاجة بايظة خلينا بس نركز في شغلنا و أكل عيشنا هو الفراغ ده اللي بيخلنا نفكر في كيف بدأ الخلق و الهبل ده. 

 و اعتقد برضو ان سبب تسمية الخبر عن مجيئ المسيح ب"الإنجيل" أو ب"الخبر السار"، هو ان ده خبر المفروض يوصل للناس كخبر بينتصر للجزء النقي الضعيف جواهم في الإضطهاد الي بيعمله عليه الجزء المشوه. هو خبر للإنسان بإن الصوت النقي الجميل اللي كان جواه طول الوقت ده طلع هو الصح في الآخر، و الله اخيرا طلع موجود بجد و اظهر نفسه و أظهر محبته لينا و انه مش ناسينا ولا تركنا للأبد. و جه يسكت صوت التشوه جوانا عشان يخلصنا منه للأبد. 

و التسمية دي للخبر هي أكبر دليل و ٌإقرار إن الفساد مكنش كامل و إن كل إنسان قادر يعرف الله لدرجة مش قليلة خالص، قادر بدرجة بتختلف من واحد لواحد على قدر مقاومته للتشوه (الخطية) و جهاده في اتخاذ صف النقاء جواه. لإنه لو الإنسان بالكامل اتشوه و فقد الصورة الإلاهية بالكامل (بقى زيه زي الحيوانات)، إيه هيكون المفرح في حاجة زي كدة، إزاي هيستقبل الخبر ده بفرح إلا لو كان مستني خبر زي ده طول حياتها. 

هرجع تاني معلش استخدم تشبيه الطفل، الخبر ده المفروض يكون مفرح بالظبط زي ما خبر إن ماما زمانها جاية مفرح للطفل. الطفل لما مامته بتسيبه و تخرج بيبقى جواه صوتين، صوت واثق في محبة ماما ليه بيقوله ماما زمانها جاية، و صوت بيقوله خلاص ماما سابتك و مش هترجع تاني و هنفضل عايشين لوحدنا و محدش هيجبلنا الأكل و هنموت. و كل ما الوقت بيطول و ماما لسة مجتش صوت اليأس ده بيزيد و حجته بتقوى قصاد حجة ماما زمانها جاية، و يبتدي الطفل يتوتر و يعيط، و بعدين يعيط بصوت أعلى، بعدين يبتدي ياكل في نفسه او يخرّب في البيت 

بالمثل بالظبط، كل البشرية بتعيش طول حياتها في separation anxiety. خايفين و بنخرب في نفسنا و في بعض و في الكوكب كل يوم أكتر من اليوم اللي قبليه، لإن الصوت النقي بيبقى أضعف و أضعف مع الوقت قصاد سوء الظن في الله و الخوف.

بس احنا عارفين ان مش كل الناس بتستقبل الخبر ده بفرح، (إلا لو كانوا عندهم طريقة تعبير غريبة و بيقتلوا الكارزين من الفرحة :D) طبعا معظم الناس بالنسبالهم ده مش خبر سار خالص، لإنه فيه ناس للأسف مع الوقت سلمت نفسها بالتدريج لصوت التشوه جواهم لحد ما اعمى عنيهم بالكامل، بدل ما كانت الصورة مش واضحة، الصورة مبقتش موجودة اصلا، الجمال اتشخبط عليه بخطاياهم الكتير، و مبقاش باين ان كان فيه تحتيه حاجة. و التسليم التدريجي ده كان بيتم بإرادتهم و باختيارهم طول الوقت و على علم كامل بيه، في كل مرة كان النقاء جواهم بيتصارع مع التشوه، كانوا بياخدوا صف التشوه، لحد ما اتحدوا بيه و بقوا هو التشوه نفسه مش صوت جواهم بيحاربهم. فا الإنجيل بالنسبالهم هو حركة ضدهم هما مش ضد الخطية، الإنجيل بيكرهم مش بيكره الخطية. الإنجيل بقى ضد طريقة حياتهم و ضد كل حاجة بيحبوها و ضد كل افكارهم،  الموضوع بقى شخصي و تضارب مصالح، بيبقى صراع من أجل البقاء، بيشوفوا ان مفيش أرض تقدر تجمعنا مع بعض، يا احنا نموت يا المسيح يموت. 

 لكن تفشي الفساد ده في البشر و في المجتمعات، مينفعش يعمينا عن حقيقة إن لسة فيه نقاء بيحارب التشوه ده حتى لو بطوبة قصاد دبابة، مش بس في افراد لكن كمان في المجتمعات (بجهاد الأفراد دول) و تلاقي ده من قصص مرسلين الكنيسة طول ألفين سنة عن اكتشافهم لعناصر صلاح و حقيقة كتير موجودة في مجتمعات مسمعتش أبدا عن المسيح، و عن بشر نبلاء و اتقياء استقبلوا خبر مجئ المسيح بفرح حقيقي، و كانوا هما انفسهم بصراعهم الداخلي و صمودهم فيه جزء من تجهيز هذا المجتمع لموعد خلاصهم بخبر مجئ المسيح. 

و ده مش بس بنشوفه من خبرة الكنيسة المتراكمة لكن كمان واضح في التقليد الرسولي المكتوب، بنشوف بولس رسول الأمم لما لاحظ ادراك الوثنيين الطبيعي ب"الإله المجهول" اللي أكبر و أعظم من الآلهة الباقية و ملوش شكل شئ ولا بشر ولا حيوان ولا بيشترك في قذارة باقي الآلهة. هو شافه كجزء من نقاء الطبيعة الي تايه وسط آلهة كتير مخلوقة. و ازاي استخدم ده كمدخل للخبر السار اللي جاي بيه، انه الإله اللي انتم عارفين انه موجود لكن مجهول بالنسبالكم، أنا هقولكوا عليه.
 
و القديسين الآباء في سفر التكوين زي نوح و ابراهيم اللي مكانوش مسيحيين ولا يهود حتى (قبل الناموس) ولا يعرفوا عن ربنا ابسط الأشياء اللي متاحة لينا دلوقتي (الثالوث مثلا). رآهم الله أبرار من وسط كل البشر لإنهم أطاعوا الإيمان جواهم و اختاروا العلاقة مع الله، و خلصهم المسيح. 
و أيوب اللي برغم كل اللي حصله من تجارب، و برغم كل الصور الفاسدة عن الله اللي كانت بتتقاله من كل اللي حواليه، صبر و جاهد و خد صف النقاء جواه و صف حسن الظن بالله ضد كل حاجة. و خلصه المسيح و إن مات قبل ما يشوفه أو يعرف عن ما أعده الله ليه، لكنه كان مستنيه طول حياته 

بما اننا وصلنا هنا، لازم نجيب سيرة السؤال المُُلح اللي ديما موجود في الجو لكن بنحاول نعمل نفسنا مش واخدين بالنا منه، لإنه مزعج للبعض و متحاوط بأسئلة تانية كتير و افتراضات مسبقة عن أي إجابة الواحد هيحملها جواه. "هو ينفع حد مش مسيحي يخلص؟" السؤال ده بقى مهم جدا دلوقتي أكتر من أي وقت قبل كدة، لإنه لحد قريب (من متين تلتميت سنة مثلا) كان الإنسان الطبيعي ممكن يعيش طول حياته و هو مخرجش من القرية بتاعته اساسا، ناهيك عن انه يبقى اتعرف على ثقافات تانية بعمق، اللي بقى الطبيعي جدا دلوقتي بسبب وسائل السفر الحديثة و الأهم كمان الانترنت. العالم تقريبا انهردة بقى عنده لغة مشتركة متاحة للكل و بسببها بقى في تعرض مستمر و طبيعي و حقيقي لبشر في إطارات ثقافية مختلفة عنه تماما. بدل ما كان الإنسان زمان بيسمع عن "البلاااد البعيدة"  من حكايات مليانة مبالغة و فانتازيا من التجار ولا الجيوش اللي اتقابلوا مع الفضائيين دول و رجعولنا بالسلامة عشان يحكولنا أعجايب البلاد دي. دلوقتي بقينا نسمع منهم هما تعبيرهم عن نفسهم و ثقافتهم و نظرتهم للحياة.

كام مرة سمعت من صحابك اللي مبقوش ياخدوا المسيحية بجدية أو سابوا الكنيسة تماما جملة زي دي " انا بصراحة مش مقتنع إن المسيحيين بس الي هيدخلوا السما لو ربنا بيحب الناس كلها زي ما بيتقال" أو "ازاي ربنا الرحيم يدخل المسلمين كلهم جهنم معإن فيهم ناس كويسة و طيبة و بيراعوا ربنا في حياتهم و عندهم علاقة حقيقية معاه أكتر من مسيحيين كتير، إزاي بعد ما المفروض انه مات عشانهم يسيبهم يموتوا للأبد عشان متولدوش مسيحيين أو موصلهش الإنجيل أو وصلهم بطريقة مشوهة" 

فا أهمية الإجابة عن السؤال ده ظهرت أولا من ناحية الدفاع عن الإيمان و تثبيت المؤمنين، لأنه بيتضمن اتهام لله و تشكيك في رحمته و عدله، غير انه بيمس صلب الإعلان الإلهي عن الخلاص و طبيعة الإنسان، و ده شئ بيعثر كتير من المؤمنين في الكنيسة، و إن مأعثرهمش بيكون عبئ شديد عليهم و مصدر شك دائم لبعض الناس.

لكن أهمية السؤال ظهرت في نفس الوقت من ناحية تانية، ناحية مرتبطة برضو بالعالم الجديد اللي بنعيش فيه انهردة. لإن العالم بقى "قرية صغيرة" زي ما بيتقال، العمل المرسلي مبقاش مقتصر بس على المرسلين المعينين من الكنيسة للبلاد البعيدة زي قبل كدة،  دلوقتي كل الشعب المسيحي طبيعي جدا بيتقابل يوميا بوسائل تواصل مختلفة مع ناس مسمعتش الإنجيل قبل كدة، فا كل إنسان مسيحي انهردة متاح ليه (و بالتالي مدعوا) انه يشارك في العمل المرسلي للكنيسة. لذلك تحديد الإجابات عن علاقة الكنيسة بالثقافات و الأديان الأخرى و أسس بناء جسور التواصل مبقتش بس تشغل المرسلين لكن بتشغل كل مسيحي عشان يقدر يعيش دعوته في حمل رسالة الإنجيل في حياته اليومية في العالم.
 
و لذلك تحديد تعليم الكنيسة في الأمر ده "هل ينفع حد مش مسيحي يخلص؟" و توضيح تحت أي ظروف ده ممكن و ده معناه ايه (و الأهم، مش معناه ايه) كان من أهم المسائل على أجندة مجمع الفاتيكان الثاني. 

هدف الكنيسة هو كان لأجل تقدم الكرازة،  

 نضوج الكنيسة الكاثوليكية النهاردة في تعريفها ل"إمكانية" خلاص غير المؤمنين (أيوا ينفع يتسمى نضوج، لإن الكنيسة زي الأفراد،  بتنموا في حياة الإيمان و إدراك الإعلان الإلهي زي النمو الطبيعي لأي كائن حي) للأسف أوقات بيتبصله من بعض المعترضين - عن سوء فهم لتعليم الكنيسة أو بمجرد السماع من بعيد - انه ده شئ بيقلل من ضرورية الكرازة أو ان الكنيسة الكاثوليكية وقعت في الهرطقة اللي بتقول ان ينفع طرق كتير توصل لربنا مش بس المسيح. و ده أبعد ما يكون عن تعليم الكنيسة اللي واضح جدا 

فيه هي بتقول ايه و مبتقولش ايه عن امكانية خلاص غير المؤمنين. كل اللي الكنيسة عملته هي انها وضعت تعريف واضح لإيمان لطالما كان موجود في الإعلان الإلهي من البدأ، متفق مع روح الإيمان و اللي بندركه عن رحمة الله و سيادته. و جاوبت على سؤال مكانش عمره بيتطرح بالإلحاح ده من ناس كتيرة زي دلوقتي ولا كان عمره بيسبب أزمة عند مؤمنين كتير زي دلوقتي.


فيه فرق بين الإمكانية أو الإحتمالية.

ده مبيقللش من دوافع الكرازة ابدا، لكنه بيزودها بيديها عمق حقيقي اكتر لطبيعة الإنسان، بيدي أرض مشتركة نقدر نتكلم فيها مع الآخر منغير ما نكون شايفين ثقافته او دينه هو عبارة عن فساد و شر صافي بدون أي شئ صالح أو حقيقي. بيدينا فهم نقدر نقف بيه في صف الناس ضد صراعهم الحقيقي مش نقف ضدهم هما و صراعهم الداخلي.

طيب ليه الفكرة دي مهم نتكلم عنها و ليه اللي الكنيسة عملته ده مهم أوي؟ من نواحي كتير.
أولا المؤمنين اللي اتعثروا بسبب الإجابة الغلط عن السؤال ده. كام مرة سمعت من واحد ساب المسيحية او بقى متشكك تجاهها عشان مش شايف اننا بس الكويسين و الباقي أشرار، أو إن ربنا مينفعش يكون رحيم و بيحب كل الناس لكن ميخلصش بس غير المسيحيين معإنه يعرف ناس كتير محترمة و بتراعي ربنا في شغلها و تعاملاتها و بيرحموا المساكين و ما الى ذلك. 


نقدر نشوف حقيقية علاقة الآخر بالله و اختباره لوجوده و كمشاعر و خبرات صادقة جدا، نقدر نشوف ده و نقبله بسهولة منغير ما ندخل في نواياه أو نحاول نشكك في علاقته بربنا و خلاص عشان نثبت انه مينفعش حد يتواصل مع ربنا برة المسيحية. منقدملوش حقيقة عكس اللي عارفه و مصدقه 

منحطش عثرات قصاد الناس منغير حقيقة. فيه حد احسن الظن بالله لو جيت قلتله انت لو مت دلوقتي ربنا هيهلكك و لازم تسمع اللي بقولك عليه مش هيصدقك لإنه عارف ان اللي انت بتقوله مش حقيقي، عارف إن الإله اللي بيدعوه بيحبه و عنده رجاء قوي من علاقته معاه انه رحيم و هيرحمه. 





